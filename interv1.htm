
<!-- saved from url=(0103)interv1.htm -->
<html><head><meta http-equiv="Content-Type" content="text/html; charset=UTF-8"><title>Αφιέρωμα στον Γ. Αγγελάκα, Μετρό (3/96)</title>
</head>
<body background="images/backgrd1.gif" bgcolor="#000000" text="#FFFFFF" link="#00FF00" vlink="#00FF00" alink="#FF0000">


<table>
<tbody><tr><td rowspan="2" valign="TOP"><img src="images/news.gif" hspace="5"></td>
<td>Αφιέρωμα στον Γιάννη Αγγελάκα. Μετρο, Μάρτιος 96</td></tr>
<tr><td>Το άρθρο έγραψε ο Δημήτρης Δανίκας</td></tr></tbody></table>
<img src="images/separ1.gif"><br><br>
<center><font size="5"><b>Γιάννης Αγγελάκας</b></font><br>
<font size="4">Γιατί στο κάτω κάτω δεν τρέχει τίποτα...</font></center>
<br><font size="3"><center>
Τι είναι ροκ; Η μεγαλύτερη μουσική "αλητεία" από συστάσεως πενταγράμμου! Ετσι ακριβώς! Είναι η
αυθάδεια, η ασέβεια, το θράσος, η βρωμιά, η κοπάνα. Είναι μια βραχνή... μελωδική φωνή που όταν "τη"
ρωτάς <em>"γιατί Τρύπες;"</em>, σου απαντάει <i>"γιατι στο κάτω κάτω δεν τρέχει τίποτα"!</i> Μάλιστα, φίλοι μου, αισθάνομαι
προνομιούχος! Ανακάλυψα τον Γιάννη Αγγελάκα, την ψυχή της... τρύπας. Το στιχουργό και τη φωνή του
πιο φλογισμένου ελληνικού συγκροτήματος, με τη σαρκαστική ονομασία "Τρύπες"! Η αναζήτηση άρχισε
πριν από 14 μήνες, όταν τα Χριστούγεννα του 1994 άκουσα το "Ενα υπέροχο τίποτα"¨. Οι μουσικές μου
πεποιθήσεις κλονίστηκαν και οι αισθήσεις μου απογειώθηκαν. Αρχισα μανιωδώς να ακούω τη μουσική τους
και να ψάχνω την... ψυχή τους, δηλαδή τον Γιάννη Αγγελάκα. <em>"Είναι κάτι περίεργοι τύποι που δεν ανοίγονται
και δεν μιλάνε σε κανένα δημοσιογράφο"</em>. Γιατί; Μα είναι ανάποδοι. Τη στιγμή που οι πάντες, μα οι πάντες
(ανώνυμοι, επώνυμοι, μικρές, μεγάλες, σημαντικές ή ασύμαντες "δημοσιότητες") ρυθμίζουν τη ζωή τους με
βάση τον έντυπο και ηλεκτρονικό τύπο, εκείνοι, δηλαδή ο Γιάννης Αγγελάκας, εξακολουθούν να πιστεύουν
πως η φωνή τους μπορεί να φτάσει στον κόσμο... χωρίς μεσάζοντες! Αυτό και αν είναι είδηση...</center><br><br>
<table cellspacing="5">
<tbody><tr><td><img src="images/pen.gif"></td>
<td><b>Τι είναι ροκ;</b></td></tr>
<tr><td valign="TOP"><img src="images/pen.gif"></td>
<td>
Η Νεάπολη της Θεσσαλονίκης που έχει εξελιχθεί σε ελληνικό Λίβερπουλ! Η φωλιά του μουσικού προλεταριάτου.
Μπορούσε να γίνει διαφορετικά; Φυσικά όχι. πριν από δώδεκα περίπου χρόνια, στη βιομηχανική περιοχή της
Θεσσαλονίκης, στη ζώνη μεταξύ ζωής και καθημερινού "θανάτου", κάμποσοι νεαροί λάτρεις των Stones και
των Sex Pistols συγκεντρώνονταν σ' ένα μικρό δωματιάκι και έπαιζαν Σιντ Βίσιους. Ξέρετε εκείνον τον αδύνατο
τύπο που πήρε στα σοβαρά όσα τραγουδούσε και τερμάτισε τη ζωή του τρέχοντας στο κενό με χίλια.
Προηγουμένως την είχαν κάνει κοπάνα από το σχολείο, είχαν μουτζουρώσει κόλλες διαγωνίσματος και είχαν
"πλακωθεί" με το γέρο τους. Συνήθως για δυο λόγους: ο πρώτος ήταν το μέλλον τους, ο δεύτερος ήταν ο Λένιν!
Ο πατέρας τους, τους υπενθίμιζε (και δικαίως) πως μετά το σχολείο αρχίζει η ζούγκλα της επιβίωσης. Και
προσπαθούσε να τους συνετίσει, πολιτικά, με κομματικά επιχειρήματα υπέρ του "δίκιου της εργατιάς". Τα
παιδιά αυτά, όμως, μεγάλωναν με τη ροκ. Η ΚΝΕ (και πολλοί άλλοι) επιχειρηματολογούσαν, στα σοβαρά,
πως ελληνική ροκ δεν μπορεί να υπάρξει. <em>"Το είδος είναι ξενόφερτο"</em>. Να ομολογήσω τη δική μου, πικρή
αλήθεια; Το αυτό πίστευα και εγώ. Εθελοτυφλώντας μπροστά σε δύο ύψιστες αλήθειες: πως η δύναμη
της ροκ είναι ακατανίκητη και πως τίποτα, μα τίποτα στον κόσμο δεν προκύπτει από παρθενογένεση.
Απόδειξη; Η ίδια η αυτού μεγαλειότης η πάσης φύσεως και είδους μουσική που προέρχεται από τις ΗΠΑ!
Το πιο ετερόκλητο μείγμα ήχων και ακουσμάτων! Μια ερωτική, εκρηκτική συνάντηση της Αφρικής με την
Ιρλανδία (λόγου χάρη). Γιατί όχι και με τη Νεάπολη της Θεσσαλονίκης;
</td></tr>
<tr><td><img src="images/pen.gif"></td>
<td><b>Τι είναι ροκ;</b></td></tr>
<tr><td valign="TOP"><img src="images/pen.gif"></td>
<td>
Εκεί γύρω στις αρχές του '80 ο Γιάννης Αγγελάκας χωρίς ίχνος ωδειακών σπουδών, μαζί με τον φίλο του
Γιώργο Καρρά (το σημερινό μπασσίστα του συγκροτήματος), παίζουν μουσική, στο ίδιο δωματιάκι του
ιδρώτα, της βρωμιάς και της κοπάνας. Όλα όσα παίζανε ήταν φάλτσα, βραχνά, "υβριστικά", εξωφρενικά.
Κάποιος από τους δύο είχε την ιδέα να ηχογραφήσουνε αυτό το βραχνό υλικό και να το προσκομίσουν
στην  περιθωριακή, δισκογραφική μικρο-εταιρεία με τη χαρακτηριστική ονομασία "’νω Κάτω Records".
Οι τσέπες τους ήταν τρύπιες, άδειες. Υπογράφουν κάτι χαρτιά, χωρίς να γνωρίζουν ακριβώς αυτό που
υπογράφουν και ο πρώτος δίσκος με τον τίτλο "Τρύπες" είναι γεγονός. Στο μεταξύ άλλοι τρεις συμληρώνουν
τις... τρύπες: ο Μπάμπης Παπαδόπουλος (ηλεκτρική κιθάρα), ο Γιώργος Τόλιος (τύμπανα) και ο Ασκληπιός
Ζαμπέτας (ηλεκτρική κιθάρα). Η (βιομηχανική) ζώνη αναστατώνεται και υπόγειες "σεισμικές" δονήσεις" προσεγγίζουν
τη σεισμογόνα περιοχή του Λευκού Πύργου...
</td></tr>
<tr><td><img src="images/pen.gif"></td>
<td><b>Τι είναι ροκ;</b></td></tr>
<tr><td valign="TOP"><img src="images/pen.gif"></td>
<td>
Να μην έχεις δεκάτα τσακιστή, να δανείζεσαι λεφτά από ένα φίλο και να γυρνάς όλες τις δισκογραφικές εταιρίες
της Αθήνας. Οι άνθρωποι των εταιριών ακούν, εκτιμούν και απαντούν στο Αγγελάκα και στις Τρύπες: "Αυτά
είναι αλητείες". Ποιά; Ας πούμε: <em>"Ξεχνάς πετώντας μακριά / ξεθωριασμένες φάτσες / γριές νεράιδες κουρασμένα
κορμιά / ζευγάρια να σαλταίρνουν απ' τις ταράτσες". "Κουραφέξαλα"</em>, δηλαδή. Οι μεν "εταιρίες" έχασαν το
πιο αυθεντικό ποκ ελληνικό συγκρότημα, ο δε Γιάννης Πετρίδης της Virgin κέρδισε τις "Τρύπες". Ευτυχώς.
Είναι ο μόνος άνθρωπος απ' όλες τις δισκογραφικές που θα μπορούσε να εκτιμήσει αυτές τις "αλητείες" και
να συγκινηθεί μ' αυτά τα "κουραφέξαλα". Αποτέλεσμα; Από τότε μέχρι σήμερα προέκυψαν: έξι δίσκοι
(ετοιμάζεται ο έβδομος), κάμποσες συναυλίες που ξεσήκωσαν το σύμπαν και μερικές εμφανίσεις στο Λονδίνο...
</td></tr>
<tr><td><img src="images/pen.gif"></td>
<td><b>Τι είναι ροκ;</b></td></tr>
<tr><td valign="TOP"><img src="images/pen.gif"></td>
<td>
Να μοιράζεσαι την επιτυχία, την αποτυχία, τα λεφτά, την αγωνία, τα πάντα. Να τα μοιράζεσαι με τους άλλους.
Όταν (επιτέλους) εντόπισα τον Αγγελάκα και τον ρώτησα αφελώς <em>"τα τραγούδια είναι δικά σου;"</em>- ξέρετε τι
μου απάντησε στα ίσα; <em>"Κανένας από τους πέντε δεν θα μπορούσε από μόνος του να κάνει τίποτα. Κάθε
τραγούδι ανήκει σε όλους"</em>.
</td></tr>
<tr><td><img src="images/pen.gif"></td>
<td><b>Τι είναι ροκ;</b></td></tr>
<tr><td valign="TOP"><img src="images/pen.gif"></td>
<td>
Να φτιάχνεσαι στο δρόμο, να μην προσκυνάς τη δόξα και το χρήμα, να κλείνεις την πόρτα σου στα Media,
να πιστεύεις πως μια ηλεκτρική κιθάρα άλλαξε τη ζωή σου και να παραμένεις αδιόρθωτος. Να σας εξηγήσω
με λόγια της τρέχουσας πολιτικής: η εποχή μας ζητάει... μπαμπάκι, αλλά ο Γιάννης Αγγελάκας όταν τραγουδάει,
κόβει σαν ξυράφι...
</td></tr>
</tbody></table><br>
<center><em>Μια κόλαση με πρόσωπα βαμμένα / ’γγελοι χλωμοί στυγνοί μισθοφόροι / Μαθαίνεις να ζεις χωρίς εμένα /
Μα δεν αντέχεις το κρυφό σου ζόρι"...</em></center>
<br><br><hr>
<table>
<tbody><tr><td><a href="albums.htm"><img src="images/back.gif" border="0" hspace="5"></a></td>
<td><a href="interv.htm">Πίσω</a> στις συνεντεύξεις</td></tr>
<tr><td><a href="main.htm"><img src="images/home.gif" border="0" hspace="5"></a></td>
<td><a href="main.htm">Επιστροφή</a> στα περιεχόμενα</td></tr>
</tbody></table>
<hr><font size="2">
<center>Copyright © 1996 <a href="mailto:panatha@beryl.kapatel.gr">Χατζηκοκολάκης Κώστας</a>
και Τσίχλης Λάμπρος</center></font>








</font></body></html>